# Inleiding

Zondag 21 december, half tien ’s ochtends, Kamper Bovenkerk: Een kerkdienst van de hervormde gemeente te Kampen. Kort voor de dienst gaat het kerkgebouw open en bezoek ik de kerk. Ik kom er om de kerk te bezichtigen, want hij is ’s winters alleen open tijdens diensten. Als de dominee mij na de dienst toevallig aanspreekt en ik mijn interesse deel vertelt hij dat de kerk te duur is om open langer te houden. Naast de kerkdiensten, die volgens de dominee nog redelijk naar capaciteit van de kerk worden bezocht, worden er soms concerten gehouden. Dat kan dan nog net uit, maar de crisis heeft ook dat verminderd. De dominee is zondags echter een druk bezet man en vervolgt zijn weg spoedig. Zodra ik naar buiten stap valt de deur achter me in het slot.

Landelijk is er een discussie over herbestemming van oude kerkgebouwen. Verwonderlijk klinkt dat niet als je je realiseert dat een dergelijk bewerkelijk gebouw slechts een paar keer in de week open is. Niet alleen de kerk heeft het lastig, ook de winkelstraat waar de kerk de bekroning van vormt heeft last van groeiende leegstand. De wereld van de detailhandel is ook in beroering. Boekhandels, een populaire en tamelijk respectvolle herbestemming van kerken, hebben het ook moeilijk. Er zijn echter tal van herbestemmingen mogelijk om sloop te voorkomen. Kerkelijke gemeenschappen bevorderen sloop soms echter actief, herbestemmingen vinden zij vaak respectloos en zodoende verkiezen sloop boven ontheiliging van “hun” kerk. Door het historische gebruik van kerken aan het licht te brengen, in dit geval voor de bovenkerk, hoop ik echter aan te tonen dat kerken meer deden dan alleen zondags voor een korte dienst open te zijn.

Voor deze kerk zal sloop gelukkig niet snel het geval zijn, daar zij beschermd en bijzonder in haar soort is. Maar geld dit ook voor de dertig andere kerken in Kampen? De Bovenkerk vormt echter wel een mooi voorbeeld voor een dergelijk vraagstuk. Wat maakt deze kerk uniek? Waarom werd hij gebouwd? Hoe werd hij gebruikt? Daarnaast is deze kerk binnen de wetenschappelijke eilanden al voldoende belicht. Historici hebben haar als document gebruikt voor de Kamperse historie, de stad heeft zelfs aan deze kerk het vroegste document van zijn bestaan. Kunsthistorici hebben haar gebruikt om architecturale tradities weer te geven. Hoewel er binnen deze eilanden nog inzichten te verwerven zijn door middel van bijzonder intensieve of technische onderzoeksmethoden is dat buiten de capaciteit van deze onderzoeker. Het is relevanter en spraakmakender om deze kerk te voorzien van een historisch perspectief rond haar bestemming, functie en waarde voor de samenleving. 

In dit onderzoek is vooral literatuur kritisch bekeken. Maar waar nodig zijn ook archiefstukken geraadpleegd. Veel van deze bronnen zijn voorheen met een andere insteek geïnterpreteerd. Hoewel ik mijn onderzoek motiveer vanuit het thema herbestemming zal ik echter niet trachten het onderwerp van herbestemming zelf fatsoenlijk te behandelen, dat is ver buiten de reikwijdte van dit onderzoek.

## Doelen (puntsgewijs)
1. Toegankelijke presentatie van de bovenkerk en reflectie op haar wetenschappelijke bestudering.
2. Algemenere reflectie op bouwredenen, historische bestemmingen en functies van deze kerk, aangevuld door kennis opgedaan in vergelijkbare kerken/religieuze gebouwen. 
3. Analyse van de waarde en betekenis van de kerk(en) voor Kampen.


