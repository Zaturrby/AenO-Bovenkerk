# Logboek

Dit logboek heeft als doelstelling duidelijk zicht te krijgen op de werkzaamheden die verricht zijn.

## Voorafgaand - Orientatie - 20 uur

De meest snelle oriëntatie op onderwerpen die je kan bedenken. Wat sprint je al eerste naar binnen. Maar wel iets meer nagedacht over wat digitaal erbij kon betekenen. Dat uitzoeken heeft me wel een goede 20 uur gekost. Praten met een DH-docent, trachten SPARQL te leren Wiki-apis, db-pedia, etc. Veel werk. Maar wel interessant. Verder was ik met de presentatie beziggeweest. Even snel een presentatie tool uitgezocht en gedeployed naar GH-pages. Baalde als een stekker toen internet explorer hem niet full screen lade, maarja. 

## Zondag 14 December - Verkenning - 3 uur

Eerste serieuze verkenning van het onderzoek. Na een korte verkenning van het online materiaal en de UvA bibliotheek bleek dat dat hoogstwaarschijnlijk een dood spoor zou zijn. Er waren zeer beperkt teksten. Maar er schoot me in het hoofd dat Kampen een Theologische Universiteit en een kunstacademie heeft gehad. De bollebozen van die twee samen hebben vast niet kunnen weerstaan om het een en ander te schrijven over de bovenkerk.

## Dinsdag 16 December - Bovenkerk, Stadsarchief en OBK - 6 uur

Mijn vermoedens waren bevestigd. De religieuze bibliotheek was echter een redelijk dood spoor. Het stadsarchief en de normale bibliotheek bleek echter een goudmijn. Nadat mij de zoekmachine was aanwezen kwam er een zee aan materiaal tevoorschijn. Helaas had ik alleen de middag beschikbaar en heb ik maar beperkt materiaal kunnen bekijken. Ik begon echter een degelijker idee van het onderzoek te krijgen. Nadat het archief sloot bood ook de OBK nog een aantal interessante overzichtswerken aan, erg bruikbaar om een overzicht over de Kamperse historie te verkrijgen. 

Ook had ik de kerk zelf bezichtigd. Aan de buitenkant waren gelijk al een groot aantal bouwsporen zichtbaar. Veel verschillende steenkleuren, bogen, dichtgemetselde ramen, rare decoraties, etc. Teveel om op te noemen. Er is vast meer als genoeg over deze kerk te schrijven was duidelijk.

## Zondag 21 December - Dienst bijgewoond - 4 uur

Een dienst van de Hervormde gemeente. Heerlijk droog. Maar je moet wat om een kerk binnen te komen. Later hoorde ik ook dat ik eventueel een afspraak met de koster kon maken, maar dit was nog even makkelijker. Binnenin een aantal ornamenten gezien, wat muurschilderingen, en een aantal eigenaardigheden zoals een verdikking in een colonet. Bij het orgel kreeg ik de vraag; is dit nou architectuur of interieur? Er zitten zeer veel bouwkundige elementen in, zodat het haast als architectuur te beschouwen valt… Is het een bouwfase? hmm. Helaas werd ik er snel weer uitgegooid, de hervormde kerk werkt efficient.

## Maandag 22 December - OBK - 6 uur

Een dag openbare bibliotheek. Een aantal werken daar verkend en geleend. Van prentenboeken tot grotere naslag werken. Twee waardevolle gevonden. Een gigantisch overzichtwerk en een ander kleiner werk over Kampen. Veel interessante informatie over de bestuurlijke indeling aan het licht gekomen. Er is niet echt sprake van een religieuze opdrachtgever! De stad heeft alles gedaan. Verder goed zicht gekregen op de bouwfases van Kampen als geheel, haar trots en haar val.

## Dinsdag 23 December - Stadsarchief - 6 uur

Deze dag heb ik heel duidelijk materiaal verzameld. Ik heb het hele archief leeggezogen, hoewel er nog vast veel meer is. Tot nu toe heb ik het beperkt tot literatuur onderzoek. Geen archivalia in mijn vingers gehad, hoewel ik er wel geinteresseerd in ben. Ik wil graag mooie materialen ontsluiten.   Zeer succesvol, goede literatuurlijst is in opbouw. Ook een nieuw plan om het Frans Walkate archief ook maar eens aan te doen voor hun collectie Kamper Almanakken en natuurlijk hun collectie te verkennen, hoewel die wel een ander tijdvak bestrijkt. 

Daarnaast heb ik veel informatie over Kampen tot me genomen. Ik heb weer een stuk breder zicht gekregen op de Kamper historie. Ik zit haast te denken dat ik nog een wandeling of twee door de stad moet maken om alles te kunnen plaatsen. Dat terwijl ik er 23 jaar heb gewoond. 

## Dinsdag 23 December - Thuis - 4 uur

Na wat structurering in mijn onderzoeksbestanden aan te brengen ben ik bezig geweest met de kaders van mijn onderzoek aan te geven. Hoe ga ik het structureren? Wat wordt mijn doelstelling? Ik houd er niet zo van om te beginnen met een onderzoeksvraag, kadert je veel te veel. Liever een onderwerp, of een doel. Wat wil ik bereiken met mijn onderzoek? Moet je veel moeilijkere vraagstukken voor oplossen. Wat betekent kunsthistorie eigenlijk? Waarom is het nuttig voor iemand anders om mijn artikel te lezen? Welk publiek wil ik bereiken? Meerdere plannen opgesteld. 

Terwijl ik dit schrijf zit ik eigenlijk te denken. Ik zal nooit in staat zijn werkelijk iets aan de bollebozen toe te voegen. Die kerels hebben met hun neus op 3 cm afstand van de muur bouwsporen zitten zoeken. Ze hebben de kerk half uitgegraven. Wat ga je daaraan toevoegen? Een andere blik op het materiaal? Gelukkig hoef ik niet bouwtechnisch te gaan, dus ik moet ander historisch materiaal pakken. Maar heb ik tijd om werkelijk contracten door te spitten? Wil ik een kritische blik werken op de restauratie en haar beslissingen? Er zijn interessante insteken.

Ik kom eropuit dat ik het liefste over alle bouwfases van de kerk de verschillende invloeden zichtbaar wil maken. Hoe was de relatie tussen de stad en de kerk? Hoe was het gebruik? Zowel praktisch als voor de beeldvorming. Mijn publiek moet waarschijnlijk wetenschappelijk zijn, dus er gaat een hoge complexiteit in de text zitten. Maar ik wil ook graag gebruik maken van publicatie op een site. Hoe kan ik beeldmateriaal en andere stilering inzetten om mijn boodschap efficiënter over te brengen? Hoe kan ik ervoor zorgen dat een volgende geïnteresseerde drie keer makkelijker toegang tot de kennis krijgt dan ik met al dagen archiefwerk?

Stad en Kerk. Bovenkerk Kampen.

(Notitie afbeeldingen beschikbaar)

## Woensdag 23 December - Amsterdam - 6 uur

Vandaag heb ik een begin gemaakt aan het schrijven. Dit kwam vooral doordat ik gekeken heb waar het onderzoek aan moest voldoen. Het leek allemaal al aardig vast te liggen. Ik heb alles ook even wat netter uitgedacht. Wat wil ik doen met mijn onderzoek? Ook heb ik een artikel structuur uitgedacht. Maar ik denk dat ik er nog het een en ander aan moet sleutelen. Ik denk dat ik teveel wil en ik denk dat mijn bronnen niet toestaan dat ik ver terug ga in de tijd. Ik vermoed dat ik de situatie rondom de laatste bouwfase het beste kan beschrijven. Maar er is een beginnetje nu!

**55 uur**

## Vrijdag 25 December - Trein en Starbucks -  3 uur

Vandaag heb ik B00130 nog eens goed doorgelezen. Langzaam maar zeker begin ik een compleet beeld te krijgen van wat er aan de hand is met de bovenkerk. Maar ik begin ook steeds meer door te krijgen dat het niet zo makkelijk is. Ook heb ik vandaag het artikel waarin iemand anders achivarisch onderzoek heeft gedaan gelezen. 

## Zaterdag 26 December - Thuis - Ochtend - 4 uur

Vanochtend heb ik nogmaals het literatuurweb doorgebladerd. Ik moest wat informatie hebben dat wat verder van de kerk af staat. Hoe zit het met Rutger van Keulen, of de gebroeders Steenbicker?  Hoe kunnen deze twee (drie) heren het ontwerp van de kerk hebben beïnvloed. Maar hoogstwaarschijnlijk zal ik in het probleem komen van gewoonweg te weinig materiaal. Ik kom nooit en te nimmer aan de 700 pagina’s. Dat kan bij voorbaat vergeten worden. Ik haal wellicht de 300, maar daarmee is het wel gezegd. Moet ik verder van mijn onderwerp gaan afzitten? Moet ik andere kerken erbij betrekken? Andere gebouwen? 

Wat wordt mijn verhaal lijn? Nog steeds kerk en stad? Maar daar is weinig over te zeggen? Beschrijving gebouw, samen met haar historie nog maar een keer herhalen en de geringe connecties die er met een rekeningen van het stadsbestuur, een 16e eeuwse rekening van de kerk, en de contracten Steenbicker en Rutger van Keulen noemen? Misschien de bijzondere staat van de Kamper geestelijkheid noemen, en natuurlijk de verlate beeldenstorm. Ook zou je de restauraties en de torenspits/rechtzettingen kunnen noemen. Maar dan heb je het gehad.

-> Ik kan verder in Rutger van Keulen duiken en dus verwante katedralen, zou opzichzelf wel wat kunnen zeggen over de reden waarom de bovenkerk eruit ziet zoals hij eruit ziet. Misschien nog wel een van de meest interessante insteken. Als hetzelfde mogelijk is voor de Steenbikkers zou het mooi zijn. Relaties met andere kerken. 

### Totaal:
- Inleiding (200)
- Stand van Wetenschap (400)
- Reflectie (400)

#### Mijn opties:
1. Beschrijving (500)
2. Bouwhistorie (hoewel beperkt) (500)
3. Relaties met andere gebouwen (1000)
- Architecten (Steenbikker, Rutger van Keulen)
- Periodes / Stijlen
4. Relatie met de stad Kampen (en bevolking?) (1000)
- Beeldenstorm
- Torenspits
- Restauraties

### Afsluiting
- Conclusie  (200)
- Literatuurlijst
- Beeldverantwoording
- Bijlages


Te samen met inleiding, stand van wetenschap, reflectie en conclusie kom je dan een aardig eind richting de 5000 woorden. Maar waarschijnlijk nog niet ver genoeg. 

Een verhaal dat de kerk in een context met zowel ende stad regio plaatst mis ik nog. Hoewel dat nou net de twee boeken kunnen zijn die ik maandag ga halen. Misschien is Wilson’s overzicht ook niet onhandig om te lezen in verband met dit onderzoek, laat natuurlijk ook zien wat hij erin waarneemt en hoe hij het bekijkt. 

Ik denk dat mijn eerste aanpak moet zijn nog het een en ander lezen, voordat ik nog een stap verder ga. De boeken van maandag zullen bepalend zijn voor het voorstel. Ondertussen door blijven reflecteren over het onderzoek. 

-> Misschien oude kaarten van de regio opduikelen, kunnen ook waardevol als bron zijn om te zien hoe de regio eruit zag. 

## Zaterdagmiddag - HEMA Amsterdam - 2 uur

Nog even wat gelezen over het stadsbestuur van Kampen, maar afgezien van corruptie en nepotisme viel het eigenlijk tegen qua toepasbaarheid voor mijn onderwerp. Patronaat werd eigenlijk niet besproken. Wel erg interessant om te zien hoe reglementen werden opgesteld en vervangen, totdat er een landelijke verordening voor stadsbestuur kwam.

## Maandagmorgen - KB attempt - 3 uur

Nou dat ging massief mis, met een vergeten identiteit kaart. Maarja. Oké, door met lezen en een een kaart gemaakt van de literatuur en wat nagedacht over de vormgeving van mijn artikel. Ik ben nog steeds zoekende naar een goede invalhoek echter. Na zoenbeetje het meeste van het relevante over de bovenkerk gelezen te hebben rest deze vraag nog steeds. Hoe kan ik er in vredesnaam wat mee dat niet al gedaan is? Herhalen lijkt ook super droog en nutteloos. 

## Maandagmiddag - OBA - 7 uur

Oké, dit ging een stuk beter. Ik ga richting het thema bestemmingen van de kerk. Het past geweldig in het thema, het gaat richting een economische/culturele/sociologische redenen achter het gebouw, ofwel de opdrachtgever. Het past ook geweldig binnen een de relevante discussie rondom herbestemming? Hoe gaan we met overbodig religieus erfgoed om? Kunnen hoe deze gebouwen vroegen gebruikt werden bijdragen aan de discussie hoe ze tegenwoordig gebruikt worden? I like it. Nu alleen nog afwachten wat Bosman ervan vind. Waarschijnlijk zal het wel weer eens overkill zijn. Maarja, de eerste 2000 woorden zijn ingedeeld als een kat in het bakje. Er zit hoop in. 

## Dinsdag - KB - 6 uur

Oke, ik was hier voor twee publicaties die uiteindelijk ook echt sleutelpublicaties bleken te zijn. Helaas was er één in het Duits, maar hij is waarschijnlijk onvermijdbaar. Dus ik zal me er maar eens door moeten ploegen. Het is ook nog eens een van de recentste publicaties op het onderwerp. Maar ik zal eerst even de andere publicaties lezen, dan is het sowieso gemakkelijker lezen. 

Verder heb ik hier lekker gewinkeld in de overzichtswerken. Ik zie dat de kamperse datapunten uit het archief op veel plekken worden ingezet, voor verschillende vragen. Het geeft ook een interessante blik op hoe belangrijk de betreffende datapunten eigenlijk zijn voor de Nederlandse kerkbouw. Maar het zijn zeker niet de enige.

## Dinsdag - Trein en thuis - 2 uur

In de trein en thuis heb ik even doorzitten dubben. De ervaring van hoe ik deze werken heb gebruikt leert wel aanzienlijk veel. Als ik deze werken op deze manier gebruik, dan gebruiken andere onderzoekers het waarschijnlijk ook op deze manier. Mijn onderzoek gericht op hun, moet hier dus ergens waardevol voor zijn. Zou ik het raad willen plegen? Of komt het in mijn lijstje  “slecht afgeleide werken” terecht? Ik kwam tot de volgende conclusie:

De belangrijkste componenten zijn:
1. Bibliografie / Stand van Wetenschap
- Lijst / Annotatie
- Visualisatie daarvan (gek genoeg zie ik dat nooit, dus heb ik hem maar getekend.)
2. Insteek / Vraag / Premisse
- Datapunten
- Verbinden daartussen
3. Presentatie
- Toegankelijkheid
-> Taal
-> Visualisatie
- Doorzoekbaarheid
- Beschikbaarheid

Taalfouten en dergelijke interesseerden me veel minder. Ik heb er wel een of twee gezien, en zeker in ouder Nederlands wordt het bijzonderder. Maar zolang het zijn boodschap redelijk gemakkelijk overbrengt, dat wil zeggen het datapunt of de verbinding, dan is het goed. Dat is dan ook niet hetgeen waar ik mijn aandacht in het begin aan ga besteden. Eerst het ding maar goed uitwerken, dan komt dat wel. 

Thuis heb ik alles nog even zitten uitwerken, mijn database van boeken en artikelen wordt keer op keer groter. Maar dat is te verwachten. Zo kan ik het in ieder geval blijven raadplegen. Maar het kost ook tijd om te ordenen. Maar in dit geval is het nog de moeite waard. 474 fotos… 1.5gb. Geen wonder dat git crashte. 2.6 gig in totaal aan materialen. Volgens mij kom ik zo zoetjes aan wel aan de 700. 

**82 uur**
-> Nog 68 over. Dat betekent dat ik zo ondertussen echt over moet gaan tot een definitief voorstel schrijven en het indienen.  Daarna moet ik het als de mallemoer het gaan omzetten in een eerste versie. Ik heb nog 6 dagen. 3 Zal ik echter moeten besteden aan programmeren. Dat betekent dat ik op zijn best nog 30 uur beschikbaar heb, hoogstwaarschijnlijk minder. 


